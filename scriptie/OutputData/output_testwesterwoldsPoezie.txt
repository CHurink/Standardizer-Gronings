waske in wotter
votspuild voel
luchter as snij
groaven en verrepen
en ast doan is
begun t vannijs

Maank widde swiegen muren
vaal t hoge olle lucht
tussen tied verdwienen de uren
in ruumte woar man Allerhoogste zaacht

hies, buuls, runnen en moaren,
ik kiek menneg slicht in ogen
olders, weer, wels en wiezen
(en wissen!, veul wissen!)
old en jonk heu bie mie bogen

In laange kedde trokken heerhoalen veurbie
van verwachten, leven en raauwen
Aal slachten kriegen zie aan zie
netgeliek taiken van genoa en vertraauwen

Man t levent wui rakt deur nije leer
Handen eerlieks zaachte as ik goaf
wien haard, griepen en berichten keer
los van t Woord wui mien korrel kof

verroren in t gres heb ik daind en bogen
van haaileg raive tot vat veur t vee
kiek ik menneg baist in ogen
sleep ik masten veur n nije snee

Twaalf slachten luien veurbie
dou wui t fiene smui en kedde lasket
Weerom op t stee van Aiweg Ie
under t olle Bouk weer in mie waske
