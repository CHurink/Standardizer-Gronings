Snij.
En nou luit wereld den onner snij. 'n Dag of wat
van wiend en regen: dou op 'n oavend 'n baank ien
't oosten de aal heger lucht ankom en aanderdoags
's moars: alles wit.
As 'n stille reus haar de snijkerel 's nachte over
wereld lopen en was tegen mor op zien hozevurrels weer oafraisd. Zoo dee de dat 'n nacht of wat
achter 'n kander. En hai was lichtveerdeg, meschien
kriegen aalmoal gelieke veul. Toch wazzen der twai,
de wat riekelk bedoard weren: Berend Kopstubber
dat de de geern lieden mog en rechtveerdige
Mattheoa dat de de nait geern lieden mog.
Bie Berend mout snij zoo liggen blieven as 't luit:
zien Imke mag moar zuneg 'n pad noar weg en heur
stroatje aanvurgen. Ien zien snijgevuilens stuit Berend
allain: zien vroug en koater piepke binnen van aander
gedachten.
Moar rechtveerdige Mattheoa den! As de moar
'n klokje snij ziet, begun ze mit 'n lewaai en geweld
te vegen en te schuppens!, dat 't aalie kanten aanstoft
„'n zwienboudel is 't, aans niks."
Is 't nou wonder dat snijkerel Mattheoa nait lieden
mag en nog 'n dubbel schoppe ien heur krimp goot,
want hai wait as gain aander, hou de ol krimp lekt,
as 't dommee weer doit.
Eerste mor vot aal, dou de nog op b er lag, zog
Berend dat der 'n aander licht ien koamer was: 'n lichter
schienen. Aans was 't dat Imke heur kovvie
horn ien neus krieweln, dat de bainen van b er oaf -
goude, moar nou was 't ook om noar boeten te
kieken. Gain helder blaauwe lucht, noadat ogen' joe
hoast zeer doun van 't delle!! licht, moar alles wit en
stil en gries.
Rust was der over wereld en alle geluud achter:
't leven was ien ains vranterd en stille worden.
de kloare, helder doagen mit hoogte luchten en
'n stormachteg wiend, dat alles rappeln en 't ien
schosstain hoelt, dat is niks veur Berend, dat is
horn te haard; van elke dag is horn tweidonker
't laifst, van 't leven dreum over 't leven 't maist,
van alle wintersche doagen spreken dizze sniedeg
't maist tot zien gemoud.
Gain eerappel van woagen over grintweg, moar
sleden en looike mit heur betuun voaren 't loug ien.
kiend sliestern en as schoul oetkomt is 't snijbaal en en snijpop moaken.
Koater piepke kort toch ook boeten deur. As
zien boas 't woagen duust, duust hai ook. Moar 't is
veur 'n koater niks weerd mit zien fiene pootjen deur
de wittighaid te lopen. Nee . . . . op neus bie kachel
of op boas zien knoeien is beter: piepke gait langs
't zulfde pad weer ien hoes.
Ook Imke is nait oetgeloaten over de snijboudel:
zoo laank 't der luit, is 't nog wat, moar as 't weer
votgait! Al vatteg j oar het Berend heur onner 't oog
bochte, dat, as der snij luit, ie nait aan dui denken
mouten, moar doar is Imke nait oaf te kriegen.
„As doe vrouger op 'n feest wazze, Imke, den
dochs toch ook nait: och heden, nou is 't dommee
weer doan en goan wie weer noar hoes tou," zet
Berend den.
Nou 't Zoaterdag is, en 't waark aan kaant, kommen
ol vraauwlu- van 't loug en boeten 't loug winkelwoar
hoalen bie wieke Snip. Dat is veur ol-wichter
maist dag van haile week. 't Is doar bie wieke
'n gehavvel en revel dat 't 'n oard het! veuraal
ien heur vol bredte, mit heur twai kaarven, stuit
Melken-geertruida van 't Richtploatske. geertruida
let geern 'n aander veurdan, want ze is nog laank nait
oetproat en het 't aalie neus ook nog lang nait heurd.
„Ie worden naarnust meer wat van gewoar, wieke,
nou der snij luit; der kort zuver gain mensk meer
bie mie over vlouer. 't Is zeker woar: ie kennen
staarven en dood wezen, veur 'n aander 't wait."
„Den begun bok toch wel te schraiwen,
geertruida," zet Mattheoa bedoard en kiet mit
heur rechtveerdige gezicht liek veuroet.
„Bok, wat heu' doe mit mien bok neudeg. Hou
is 't wieke, hulze mie ook nog ais vandoag ? "
Mattheoa het heur zin: ze het geertruida kwoad
en aalie wichter giezeln!.
„Nou toch, nou toch,” knivvelt 'n lut wiefke achter
ien winkel; ze is haaister en mot aalie meschien te
vrund hollen.
geertruida, mit omstoken zaailen, stommelt te winkel
oet, moar ien loop vout ze Mattheoa tou:
„'t Zel mie nai doun, wat der mor van kroakstoul
oaf verkundigd worden zel."
Ze gait veerdeg 't loug ien, want ze mout heur
haart luchten over de velainige rechtveerdige
Mattheoa.
„Snij licht kant wat op, hai," zet wieke tegen
Mattheoa de nou aan beurt is.
„Dou ik, nou joaren heerwoarts doargunder bie diek
woonde, dou was 't op 'n winter zoo kort dag, dat
vroug gain tied haar om petrolie ien lampen te doun."
Misschain heur wieke dizze meroakel vandoag
veur honnerste keer, moar ze zet: „Hou is 't toch
meugelk, hai ? "
„Nou toch, nou toch," knivvelt 't naaisterke achter
ien winkel.
Bie Berend Kopstubber ien hoes is 't nou volsloagen rust. Van oet zien winterg, mit piepke
op knoeien kiet of over 't nijlaand.
Imke zuit achter toavel te braaien: der is gain aander
geluud as 't tikken van praime en 't gesnor van
piepke.
'n Enkel woord woord der moar zege: over 'n
looike of 'n mensk de der laangs lot.„geertruida ging aal vro noar 't loug vanmiddeg,”
zet Imke, „ien elke haand 'n kof ke."
„'t 01 wicht zel 't er stil hemmen doar midden ien
't veld, moar ze zel schoa vandoag wel inhoalen."
Hail wied vot is 't Richtploatske te zain: 'n lut
arbaidershoeske mit 'n appelhof en wat stroekerij der
om tou.
Noast Berend, ien vensterbank, luit biebel, moar
der ien lezen dut Berend vandoag nait: hai kiet moar
noar boeten.
Berend lest aans 'n bult ien biebel: elke haarst
begun de weer van neus aalaan en ien 't veujoar zet
de 'n aikertje mit doatum der bie, woar de aan tou
kommen is.
Zoo ken ie aan joartallen ien Berend zien biebel
zain, wat veur wintern der veul snij lag en wat veuren
stormachteg wazzen. Wieder as nich is de nait
kommen: dat schip mit aal de meschien en daaier,
doar moar drieven over 't woater en as tied kommen
is, veur aalmoal 'n nefie wereld en 'n nai leven!
Wat is doar nou te zain veur 'n ol kerel op de
aingoal snijvlakte: gain mensk of daaier is der te
kennen, of 't mos aal 'n grieze kraai of 'n oakster
wezen.
't Is zien laand, zien wereld. Zien stoan is der
van kiend-oaf-aan aan vertonen: de haile streek
mit meschien en hoezen en aal 't gewulf en geschrip
om rondom en 't doagelks brood !
'n Boer zien leven luit besloeten ien 't beveuren van
zien haim en laand en alles wat doar aan vast is,
moar van zien noaber wait de nait meer, as hou dat de
bauwte; en dat leven is goud.
Moar 't leven van ain de mit doodwoar bie pad
lot, mit schrabers en bounder en vaailen, de
bestrikt haile wereld, de ken aalie meschien en de
wait van aalie meschien, en ook dat leven is goud.
Berend Kopstubber kort nait bie luu op veziede,
moar hai vaal midden ien heur doagsche wirrel.
Gain vroug huift nog gaauw 'n schoon schoet veur
bienden, gain jong woord neus nog ais riekelk
oetkniepen, en oafveegd: onverdachts stuit Berend
mit zien pak ien 't kaarnhoes en aal zeggen ze hom
ook aankommen van vern, den nog zol gain mensk
horn der om verinneweren, want Berend is overaal
zoavel as goud-vrund.
Al joaren kort hai bie meschien, ien aalie omstandigheden: ien verdrait en lende en ien veurspoud en geluk.
En ogelk is 't overaal 't zulfde: waarken en knooien
om te leven of om altied moar meer geld en goud
veur kiend loater; waarken en knooien en nait
stilstoan, 't haile leven deur.
Den op grintweg en allinneg mit stille om hom
tou, docht hai wel ais: is dat nou 't aineg doul ien
't leven: altied dat joagen waarken en nait aais
aan wat aans toukommen: aan 't geef dat ie leven,
dat ie 'n mensk binnen. Of ben ik allinneg moar
aans, dat ik altied weer wieder mout, mien waark
nait aan ain stee vertonen is, of hemmen Johannes
en thoes mie ondertied kop zoo verdrait en zai
ik boudel verveerd? Is der veur meschien niks aans,
as heur stoan bevestigen ien 't waark dat heur
handen doun?
Is 't wonder, dat hai, de van alle geluud, stille
't laifst het, geern over zien wereld kiet nou alles
pruustig onner snij verroren!!! luit?
Imke heur praime tikken nait meer: 't woord
vro schiemerg achter toavel en koater piepke snoet
nait meer, want hai slet.
Ien 't Oosten woord lucht weer loodblauw, dat
beloop weer 'n f link pak snij vannacht!
meschien de veurbie goan lieken nou swaarde
gedounten.
't woord boeten nou hou laange hou gehaimzinniger. Is doit zulfde wereld nog wel? de donkern
lucht, is dat gain geweld, baarg en is 't laand gain
onoafzainboare vlak, zunder hoezen of bomzen,
woar de baarg dommee op deel valen zel?
Op 'n vouerderij 't Noord ien, braand 't eerste
richtje. 't Is bie nai-boer.
„kiend hollen nait van tweidonker," zet Imke.
Der schommel 'n vrouwspersoon veurbie, ien elke
haand 'n kof ke; 't zel duuster wezen as geertruida
thoes is.
Nou branwien aal Berend zien licht es op ain noa:
bie vroug van 't Vinkenust braand nog gain licht.
de is altied leste; as de 't licht aansteken, mag Imke
't ook doun.
Den brom ol torenklok zien sloagen over 't loug;
moar na' het 't klokj de op bozzem eerste slag heurd,
of ook hai begun, rap en niedeg: ze mouten toch
veuraal nait denken dat de horn versloagen of verachterliekt het.
Ook op 't Vinkenust braand nou 't licht.
Ook op 't Richtploatske: geertruida is aailaand.
„Snij beet aalie dienen," zet Berend en dut
binden op bulten, „aan 't aander ben wie nog nait
tou."
ondertied.
Berend zien ondertied: 'n stille, grieze revel,
woar 'n poar dienen oet oplichten. As 'n old, berend
verhoal, woar de nog brokstukken van wait, rnoar
doarvan 't maiste vot is, wegdreven as dook veur
wiend. En net as ain, de denk dat de dook griepen
ken, mit lege handen stoan blast, zoo gait 't Berend
ook, as de oet de revel beelden ien zien gedachten
roupen wil.
Berend miemern geern over zien kienderjoaren.
Ien de tied wazzen der nog spoaken, nog sukkeraiwief kes en witte juffers en ol Pait haar ook nog wat
over meschien te zeggen.
Aal dat tuug is der nou ook nog, moar ze binnen
orndeupt en kommen wat neimoutser veur 'n dag.
Ze zatten joe bie nacht en intied nait meer zoo op
hakken, dat duren ze nait meer; 'n enkeld keer is
der nog ais ain de horn verdriest.
Nee ze kommen nou op kloarlichten dag en ie
kennen ze heuren, moar zain nait meer.
Ien vrouger tied zog ie ze en heurde ie ze allinneg
moar en proaten duz' ie der hoast nait over, moar
nou • noar ze zeggen is der al ais 'n spoukenvergoaderen west, woar spoaken zulf ook bie
nuigen wazzen. Of ze der ook west hemmen, is
der nait bie verdold, moar van zoo wat handen
ol jongen en wichter oet vrouger tied, toch nait
dreum !
En ol Pait !
Ie kennen zuver nait bie pad wezen, of hai kwam
te onnerwaal inzetten, achter vringen en onner
brakje, overaal zat de en jou j schrik op 't lief.
Ain keer het de 'n boerknecht aangrepen, de
zulfde, de ondertied hoaver stelen haar bie boer.
Dou kerel ien 't loug kwam haar de gain enkeld dreuge
droad aan 't lief. Berend ging al noar schoul dou dat
verdold wer, en . . . . eerste tied was 't oet mit onroad j en ien 't tweidonker!
Berend is mit spoaken groot worden en 't groot
horn dat ze der ien heur olle fersoun n4it meer binnen.
Kwoad doeden ze joe j a nait, allinneg as ie der baang
veur wazzen, dat kennen ze nait velen.
Berend het zulf toch ook ais, dou de te schoul oetham, 'n sukkeraiwiefke zatten zain ien zien voader
schougkoamer. duudlek zat ze veur 't glaas. Dou de
jongen roupen haar om ook te kieken, was ze vot:
zoo wazzen ze nou .... zoo zog ie ze en zoo wazzen ze
verzwienden.
Van zien Voad,er wait Berend nait veul meer. 't Was
'n stille, zaachte man de ien zien schougkoamer veur
't glaas zat te flikken. Sums, mit 'n boornstevol
ien ain en 't reeuw ien aander haand, kon de tieden te
't glaas oetkiek en heurde of zog de niks om horn
tou, ook nait dat Berend mit 'n els koantjes drokte
ien 't nefie leer.
Ain keer het zien Voader horn over knip! noemen
en het de van hail dicht bie kannes moat mit 'n n leer.
't Was dou de mit 'n poar aander kwoajongens krieten
stelen haar bie bakker-op-houk. Net zoo min as dat
n leer, het de worden van zien Moeke ooit vergeten:
„Goude gerechteghaid, en dat men zoo wat van zien
aigen bloud onneren en blieven mout!" 't Is eerste
en leste keer west dat Berend stelen het, as ie appels
en peren en proemken en aalbeerns nait mit reken.
Zoo geern wol Berend nou de old is 't gerdien op
zied schoeven, dat hangen over 't beeld van zien
Voader! Moar hai was, dou Voader lende, 'n kiend
en 'n gezond jong, de maist op stroat til en
allinneg thoes kwam om te eten en te sloapen.
Wat Berend nog goud wait, dat binnen Zoaterdagsoavends as de verschoond wer. Hai wer den om
roak hemmeld: Moeke was nait zachthandig oet
valen en moorder is horn doit meschain ook biebleven. Ien keuken ston 'n tob mit hait woater,
't gruinzaipbakje der noast mit 'n blauwbonde noadreuger; 't waschdoukje hing op raand van tob. En
den begun 't: hemd wer horn over kop trokken, dat
boren der hoast ien hangen blieven en den zat Berend
te trillen op de haarde stoul: bluizem drukken ook
zoo stief ien 't vel! 'n Flinke smeer zaip aan lap en
doar ging 't hen. Moeke's haand, de veur teun op
Berend zien kop lag schoaf mit elke wegen hen en
weer, noadat hoaren horn hoast te kop aandraaid
weren en as neus en boren en ogen den ook nog
vol zaip zatten, den docht Berend dat de dood ging,
moar hai bochte 't er elke keer nog weer lebendeg oaf.
As Moeke horn 't schoon hemd aantrok en hai,
zien gezicht nog stief en rood van 't gruin zaip,
noahuuverde, zee ze:
„Zie zoo, nou bizze teminnent, weer schier."
Op bore!! lag de den te gluien en nait vil de zoo lekker
ien sloap as 's Zoaterdagsoavends.
Van zien Voader's dood wait Berend allinneg nog,
dat klok ladde en hai bie noabers op veziede was,
woar de thee mit 'n hail bult sukker en boekies kroeg.
Ook dat ze kort der op vervoaren gingeln noar
't hoes woar Berend en Imke nou nog ien wonen.
Moeke dee van de stoenen-oaf-aan 't boeren en
laip mit stoetkorf en Berend grude op, net as aalie
kwoajongens de hail dag aan 't rementen binnen,
't lest ien schoul en der 't eerst weer oetsteken en
de leven van 't aine oogenblik ien 't aander. achter kieken doun ze nait, want doar is nog niks te zain
en veuroet kieken huiven ze nait wieder as dag van
mor: of 't vraizen of deuen zel.
zoes 't goud is veur 'n mensk, om op waalkant
van 'n viever over 't stille woater te kieken noar
lichtpunten de zun der op schienen let, zoo is 't veur
Berend goud, nou de op waalkant van zien leven stuit,
ien dat wonderlieke riek van de verre tieden te
dwoalen. En 't n van dat zwarven is altied
't zulfde: op ain stee kort de altied weer oet.
't Was ien ain van zien leste schouljoaren, dat de
veur zien Moeke 'n Poaskestoet bezoen mos bie
'n boer, 't Richtploatske nog veurbie.
't Was 'n stille veurjoarsdag: 't gras wer weer
gruinboer en 't rook noar omwoulde grond.
Dou Berend mit zien plaanke en douk onner aarm
weer noar hoes laip, begun 't aal eefkes te schemern.
En doar allinneg op de aindoare grintweg vilder
hai dat de allain was: hai vernul, dat 't stil was om
horn tou, hai rook 't aide laand.
Hai lief stoan en heurde 't kloppen van zien hart.
Mit zien vout schoaf de deur 't nefie gras: as de vout
oplichtte ging 't weer ien 't n stoan.
Ien 't rait van sloot ritselde 'n vogel en omhoal
was lucht stil en gries. Niks as 't bonen van zien
aigen bloud! de waarme handen: dat was hai!
Hai wol wel haard roupen en schraiwen; ... •
doarom, om wat?
Der mos wat wegbroken worden, moar wat?
Tot langzoam dat vremde gevuil weer van horn
wegdreef en dou de dicht bie 't loug kwam, was alles
weer gewoar.
Berend Kopstubber was geboren.Schoapjong.
Ien dat zulfde joar bochte 't leven Berend 'n groot
verinneweren: schoultied was om: en zoo as dat is mit
kiend van aarme weduwvrouwen: jong mos op
dainst.
Speultied was veurbie, 't vrije, onbezurgde stoan
lag achter horn en veur hom 't vremde en haarde
leven van schoapjong op 'n groot ploats.
Zien Moeke was, wat heur noatuur beter, gain
zaachtlapke en Berend kon horn der nait over besloagen dat de te waik opvouden was, moar zoes 't op
ploats eergiereg, doar was de nait tegen wozzen.
As zien Moeke horn 'n draai om kop goaf, den wizze
dat de 't er noar moat haar en zai 't oet 'n goud
gemoud dee. Moar hier was 't ploagen en tou oagerij ,
dat de mainst was.
Van boer en vroug haar de gain last, moar van
aander beden. Veuraal 's oavends ien 't kaarnhoes:
lutjemaid goude horn mit prut, daarde vent haar
horn al ais 'n lebendeg moes bie kroag ien lopen
loaten en knecht haar horn knooien van 't goud
oafsneden: hai was ropvogel van aalmoal.
tussen aal dat jonkgoud, oetgeloaten en zunder
schik of fersoun as de heukel en kaalver woar ze
veur te zoegen hoaren, ston Berend as 'n vremde.
Hai was gain boerenkerel en hai wer 't ook nait.
't Boerenwaark zat horn nait ien 't bloud. 'n Stuk
stoan was de woar elk tegen zeggen kon en mit
doun kon wat de wol: hai onneren, dat, de op
onnerste tree van ladder stuit, 'n hail bult op kop
valen ken. 't Was: hoal mie doit en hoal mie dat,
hail dag deur. As der wat nait op stee ston of lag
van 't reeuw: hai haar 't vot moat; was der 'n
ruske achter meelkist glieden: van zulf de jong
kon naarnust mit zien poten blieven.
Kwam Berend mit zien beudeltje goud bie Moeke
de hom bewaschte en bestoppen, den waaide 't weer
oet de houk: zoo'n roegvout haar ze van heur levensdoagen nog nait zain !
't Was 'n aarme boudel, dat was 't.
Jong zog der ien de tied smaal en dun oet en
hai schoot slim ien hoogte: mouten en broekspiepen
wazzen vot weer te kort. Hai begun hou langer hou
meer op zien Voader te lieken, docht Moeke, as de
's oavends of 's Zundoags zoo stil bie heur zat. „As de
zien kwoal ook moar nait het," ging 't den deur heur
hen, as ze zien wit gezicht zog, en aarms en bainen
alles gelieke dun. Gelukkig dat de bie boer was, dat was
teminnent, gezond, beter as de ol schounmoaker !
't Was zeker 't slimste joar dat Berend ooit had
het: 'n leven dat over aalie kanten boven zien richten
ging: waark dat horn te stoer was, 't roege doun en
loaten van 't aander volk woar de nait aan wennen kon
en den nog: te min sloap. Om vaier uur 's moars
was 't tied en hai mog 's oavends nait eerder op b er
as aander knechten. Zai barrel teminnent, nog
middagstied, moar hai moz den aier zuiken.
Zoo gebeurlek 't ais ien 't mennen, dat Berend
noa 't aier zuiken op hoaverkist ien sloap vil. Hai
lag mit kop op 'n poar zakken, knoeien optakken
en voestjen onner kin. 't kof ke mit aier ston veur
kist.
vroug laip om de tied van dag vak 't achteraan
rond. Dou ze lutjeschuurdeur open dee, zog ze jong
doar liggen. Ze wol horn roupen, moar ze hil heur
nog net stil: 't kiend lag doar ien aal zien onschuld.
Wat zog de der hoamel oet en wat 'n moager riemkes
stikken der oet de korte mouten !
's Oavends haar ze 't er over mit boer: „'t woord
Berend denk mie maans genog."
„Hai is te mieterg," zee boer, „hai wil wel waarken,
moar ik mag laiver over wat reservaierder volk. Der
zuit gain duvel genog ien de jong en hai houste! ook
nait genog van horn oaf. Moar 'k zel horn wat veur
ogen hollen."
Nee .... 'n jong, de zien haile veurgeslacht op
schounmoakersschoamel eten het, ken moar zoo
nait ambolt worden tot boerknecht.
Dou 't haarstdag was zee de tegen zien Moeke
„Ik lief nait bie boer, Moeke, ik lief der nait."
„Moar kiend, wat bizze ja apstendie," zee 't
ol-mensk. „Wat wol den, rentnaaiern-aan-stroat
worden?"
„Lot mie 't schounmoakersvak toch leren,
Moeke, Voar dee 't ook j
„En net as dien Voar, achter 't glaas zatten te
kieken as 'n oakster ien kou? Dat gait wis over."
Dou 't winterg wer, mos Berend schoape tegen
tweidonker ien hoes hoalen. Ze stinnen den aal bie
daam as de der aan kwam en hai hut!!! moar even vring
open doun en doar ging 't hen.
Ais op 'n oavend stinnen ze aalmoal dicht bie
'n kander op 'n houk van 't stuk: 'n hond haar deur
't laand rund en ol baistje, haildaal oet stuur moat.
Berend laip deur 't gruinlaand noar heur tou, moar
na' was de dichte heur of doar stoeven ze hen. En
zoo ging 't van 't aine n noar 't aander: ze wazzen
haildaal verbiesterd. Of de aal rap van „taai, taai,"
't hulp aalmoal niks: wildighaid zat heur ien kop
en der was niks mit te begunnen. Kon hai ze moar
veur hom aankieken en zoo noar daam drieven,
den kwam 't meschain wel terecht. Hai wis hom
gain road en 't zwit sluug horn aan aalie kanten oet.
Hou kon dat goud ook zoo roar wezen! Langzoamerhand wer 't duuster en dook wer ook dichte.
'n Machteloos gevuil kwam over horn, 't was of aalie
lende van leste tied nou eerst ien vol woarte
op horn deel vai. Hai was muid, hai kon nait meer.
Nog ain keer noam de 'n roam deur onnerwaal om
achter schoape te kommen: hai glee oet en ien sloot.
't Was alles 'n tied van 'n oogenblik en hai krop
weer bie waal omhoal. Hai dee 'n poar stippen:
alles sjoeken en ain klomp was de kwiet. schoape
wazzen nou dicht bie vring. Hai wol der hen runnen,
moar zien bainen glieden onner horn vot en hai lag
laankoet op 't waike gruinlaand. Hai ging nait
stoan: zoo was 't goud. Mit kop op aarms lief de
liggen; om horn ging de nou moar dood. Hai wol niks
meer heuren, niks meer zain, allinneg nog doar liggen.
Wat ston der ook op spreuk bie Moeke ien keuken?
„Wie door smart tweernder luit,
woord door Gods Hand weer opgericht.
't Zol horn nou den nai doun.
Moar, jaikes, doar haar ie 't aal. Berend vilder
dat de steeg bie kroag pak wer en dat 'n staark
haand horn ien 't n zette: boer ston veur horn.
„Wil doe mit dien natte kroes wel gaauw moaken
dazze ien hoes koeze."
„Boer, ik kon ze zeker-woar nait kriegen."
„schoape kommen genoavend zunder die ook
wel ien hoes."
Ien keuken ston Berend: aan aalie kanten laip
't woater hom te 't goud oet.
vroug laange horn 'n spoulkom mit melk tou:
„Hier kiend, hait opdrinken."
grootmaaid bochte 'n tob mit woater.
„Ziezoo,” zee vroug, „nou ken wie 't veerdeg mit
ons baiden wel oaf, nou gaauw 't goud oet."
vroug haar net zukke handgrepen as Moeke,
docht Berend: steeg ien 't aanbakken. Veuraal as
ze heur haand op zien kop lege en hom 't hoar hoast
te kop oetdraaide.
En tussen tied wat pruddeln op de ballast,
dat heurde der j a ook bie.
Berend keep zien ogen dicht: doit was 't goie
bende, van dou de nog bie Moeke was.
En dou trok vroug horn 'n schoon hemd van heur
aigen jongen over kop:
„Zie zoo, nou bizze teminnent, weer schier."
„Dat zet Moeke ook altied," strinde Berend,
dou de weer om kriegen kon, want 't haalsgat was
wat riekelk naauw.
„As dien Moeke 't zet, den zel 't wel goud kommen,
want dat is 'n boare vroug en bezoen doe heur
moar nait meer lasten as neudeg is."
Zoo morreln vroug wat vot. Berend heurde nait
meer wat ze zee: hai heurde allinneg dat ze 't goud
maande.
„En nou vot op bore!!, en azze der onner litse, den
stop ik die nog 'n kroek tou en haide melk mit
branwien."
Berend lag te gluien van binnen en van boeten.
Zien gemoud was weer ien rust en zoaleg vil de ien
sloap.
Veur ze ien 't hooi kroepen lopen Johannes en
thoes nog even mit Boer en vroug om 't hoes tou.
mottje, 't olste richtje dainst en tippel om heur tou.
En as ze doeken oetspieren ien hooigoul, schiet
oavendzun nog deur schuurglaskes. Nou is 't thoes
de 't eerst slet, Johannes zuit nog recht ien 't n
en kiet rond: hai beleeft weer dat wonder van vree
ien hom zulf en om horn tou. Ien hoanebaalken is
't duuster; der wirrel en draai stof ien 'n zunnestroal de 'n rechte streep over deel krekt. En gehaimzinnig as altied is de ronde, zeren brandgeveldeur.
mottje zee vrouger, as ze noor de deur kiek, den
was ze altied bang, dat al doar nog ais votkommen
zol.
Johannes heur flodder: oelen goan op jacht;
'n kat sprang van koustaalzolder oaf en ien stroopakken is geriddel: nacht begun.
Den krekt ook Johannes doeken om hom tou.
***
Hou laank lopen Johannes en thoes over
dizze wereld ? Vroag 't aan dook' Oaltj de ! Moar dook'
Oaltje zet: „zoo laank as 't mie heugen mag," en
heur kop schut hen en weer: ze knirt van joa en
van nee tougelieks.
dook' Oaltje is nog older as wereld, zeggen
meschien, want wereld wer ain keer neus schoape,
moar Oaltje is altied old west.
Was der den 'n tied, dat Johannes en thoes der
nait wazzen en kort der 'n tied dat ze der nait meer
wezen zellen ? meschien de nou leven, hemmen
zoo'n vast vertraauwen ien heur kommen en goan,
dat ze doar nait aan denken.
En Johannes en thoes lopen weer storegaan,
altied ien zulf de stap, altied moar deur.
Veur dat ze voart van 'n boerenploats iendraaien,
housten!! ze oet. Johannes west noar ploats en zet:
Zel doar nog wel aal geliek wezen. 't Lutje wicht
is meschain wat opschunen."
Ze wazzen nait jong meer, boer en vroug doar,
dou heur kiend geboren wer, en gain kienderleven,
gain jonkhaid ston 't lutje te wachten; 't wer 'n oldgeborentj de tussen 'n poar ol-meschien ien.
vroug heur stommel ien 't kaarnhoes; as ze
deur open dut, stuit ze veur Johannes en thoes.
Ze woord der hoast kul!! van, nou ze ien ains de twai
kerel veur heur ziet.
„En doar was wie ook weer, vroug," zet Johannes.
„Goud deur winter kommen?" vrat thoes.
,, Ja . . . . ik ben ogelk niks neudeg diz' keer," zet
vroug wat benaauwd, want heur zoo moar votsturen,
dat duust ze nait; ze wait zulf nait doarom, moar
de kerel hemmen wat oardeg over heur: ze is
'n beetje bang veur heur.
„Huif t ook nait, heur," zet Johannes. „Moar
kiek ais, ik heb wat veur die, kom moar gaauw ais
hier." En hai stek haand oet noar 'n lut richtje,
de Moeke aan rokken hangen. Ze krop gaauw achter
Moeke bezied, nou 't woord tot heur richt woord.
„Wat zeg 's nou? Kom ais hier en geef Johannes
en thoes 'n haandje, laive!"
„Hou hais' doe, mien lutj de ?"
„Vertel Johannes nou moar ais gaauw hou doe
hait!"
„Catharina Wilhelmina sof," kort der rap achter
'n kander oet.
„Wat 'n mooie noam," zet Johannes, „'k wol dat
ik ook zoo'n mooie noam haar!" 't Kiend verget even heur baangeghaid en as Johannes heur 'n deus
mit raailen geut, kort der 'n aander gloud ien heur
ogen. Moar den ook holdert ze 't deus stief ien haand
vaast en pak Moeke's rokken weer beet: achterdocht
van veul slachten spreken oet dat schoamel kiend.
As Johannes en thoes vot binnen, lot vroug
weer noor boven.
„'n Poar haalsmaal, dat binnen 't," prommeln
ze, „is 't wonder dat de op heur ol-dag nog sliet
pak lopen mouten? Niks verdainen en nog wat op
koop tou geven ? . . . . Hai kiend, loop mie toch nait
aal zoo op hakken !"
Op „heerd", woar Johannes en thoes nou
aankommen, is 't 'n aander wereld. Ze zatten mit
vroug ien 't bin-hoes en poesten ien 'n kop vol
kovvie. Tweilinkjes, de verleden j oar nog ien waig
laggen, kroepen nou over vlouer rond.
„'n Poar ballast binnen 't," zet vroug, „moar
ongeliek noaturen ! tussen klain en Oabel was
nait meer onnerschaid as tussen dizze baaident
Jaikes! 'k Heb zoepenbrij over !" En vot runt ze
noar stookhut.
Johannes boet hom vaarver: tegen toavelpoot
aan zuit 't lutjeke: 'n poar zaachte kienderoogen kieken
hom aan. „Dat is Oabel," denk de.
„En dat is klain," zet de tegen thoes en hai
west noar aander, de mit 'n stok op 'n stoef timmern
en Johannes aankiek net of de zeggen wil: „ik ben hier
boas en doe nait."
Ien 't kaarnhoes kommen kniepen open: vroug
en maiden der om tou. thoes let grootmaaid 'n
ziede douk zain: „Net wat veur dien vijer, wicht ! "
En Johannes onnerhannelt mit vroug over 'n poar
ollerwetsche riemkes. „Doe zege: allinneg menschenhannen de 't breken, Johannes, moar mangs torteldoeven der ook wel bie reken'. Is mie dat stomme daaier
nait to kaauwe oetlopen en dat op kab'net tussen
't ol poeseln! Vanzulf .... Jan haar krabe der
ook nait op doan."
„ Ja," zet Johannes daipzinnig, „j a, as Jan
krabe der ook nait op dut!"
Veur Johannes en thoes heur kniepen weer op
rug hemmen, heuren ze 'n haard geschrip ien 't
bin-hoes. „klain en Oabel," zet Johannes.
***
En nou zatten ze bie Berend zien moeke achter
't hoes; eerappels dansen 't ol mensk deur handen:
pons vaal der weer ain ien 't woater.
Johannes en thoes kieken bedrukt en Moeke
kiet zorgelij k.
„Wat zel 'n weduwvrouw mit zoo'n kiend begunnen," klit ze. „Hai is nou op wendakker . . . .
moar as dat dommee doan is, woar kriet jong plak."
kroeze en ollen worden taiper ien Johannes
zien gezicht en thoes krekt wenkbraauw nog
heger omhoal.
„Dat vaal nait tou,” zet thoes, en hai bit
'n stokje van 'n gras oaf.
„Dat vaal hail bot oaf," zet Johannes.
„'t Is moar, Johannes, jong mout deur tied."
„ Ja, vanzulf mout jong deur tied," vaal Moeke oet.
„Gain mensk is onverslietboar, thoes."
„Nee .... moar 't zuit veuraal op kostwinnen
vaast."
„Ja, wis zuit 't op kostwinnen vaast." Hou ken
thoes der toch zoo om tou zoepen, denk Moeke.
Zai wait nait, dat de twai of jonges mit 'n kander
proaten kennen, zunder dat 'n aander 't vernuimd:
van weerskanten 'n vuilen en peraaiern: hou denk
doe der over: wie worden older; as hai ais mit ons
pork; moar as hai der moar 'n kostwinnen aan
kriet.
Aarms om knoeien tou, zatten ze 's oavends recht-op
ien 't hooi. thoes bauwte op 'n stroeke en Johannes
kiet noar brandgeveldeur, net of al doar votkommen mout. Ze proaten tegenkander ien: 't hoogopgoande van thoes en 't zaachte van Johannes
zien stem.
noadat ze bie 'n kander kommen ien ain deun:
der binnen bezwoar overwonnen.
***
Doagen binnen nou op 't langs,. Nog is 't groot
waark nait begunnen; nog worden alle richten ien
't jonkvolk bedwongen, noadat oetbundighaid loos
bret ien 't aailaand.
Ien peerstaal stoan kniepen kloar veur de rais:
midzummerrais van Johannes en thoes deur de
olders. Ze kommen weerom as kieven over 't
stoppellaand roupen.
Leste oavend op 't haim van 't Vinkenust: op
koubakken zuit 't volk om Johannes en thoes
tou. Schoapjong sleet ook zien koubak aan; hai
vilt nog altied grond onner hom votzakken as
Johannes hom aankiek. Gelukkig, denk jong, gait de
mor vot.
Moar vaaileg en kluunder tussen Johannes en
thoes ien, zuit lutje Berend. 't Is hom aan te zain,
dat de moud het veur 't nefie leven; ien peerstaal stuit
zien pudeltje mit goud noast baide kniepen.
thoes begun te trekken en te schoeven aan
zien harmonicoa; 't duust even veur boudel op glee is,
en den zetten ze ien: Johannes eerste en thoes
twijde stem. 't binnen olle radjes, mit veul smart,
veul luchten en veul troane: 't aine vers noa 't aander,
altied deur op 'n ontong wies. Moar de jonges en
wichter ien heur blode boezroen en heur jaikes,
binnen nait meer bie boer op 't achterhoes. de
worden en de wiezen binnen tougelieks opwekkers
n 't beeld van heur taiper verlangen,.
thoes vilt zien harmonicoa ien 'n kander.
't huver ien toppen van bomzen en wied vot roet
'n katoel.
Maiden lopen, kander ien aarm, over duuster
achterdeel.
Ien 't hooi, noast Johannes en thoes, luit
Berend, mit ogen wied open ien 't donker te kieken.
* * *
't Eerste wat Berend van Johannes en thoes
leren wil, is, zukke wiede stippen te moaken as zai.
En doarom is 't eerste wat Johannes Berend geert,
dat ie stippen nait wieder moaken mouten as ie
voamen kennen.
En doar gait 't hen, wereld ien; 't pikje goud
biet Berend aan 'n stok op rug en ien zien haart
is 't bliede verlangen noar 't nefie oaventuur. En ook
Johannes en thoes blieven 'n nai oaventuur. 't Is
net of heur raggen rechte, worden en heur stap
vrouger, nou der 'n jongkerel mit heur petret. En
aal wat joaren stil ien heur gedachten lende, kort
nou veur 't licht en woord nou eerst wezenliek veur
heur zulf, nou ze Berend zoavel verstellen en opleggen mouten.
Ook ien 't vak mout de beleerd worden. „En altied
blaike! woarhaid Berend, altied blaike! woarhaid,"
zet thoes. „As toe loater 'n bounder verkochtse,
den mangs der bie zeggen: onverslietboar oet zuk zulf;
verslietboar allain deur 't gebruuk. Denk doarom,
't is dien kostwinnen."
Berend lustern en wil 't aalmoal ontholden, wat
Johannes en thoes zeggen en hom leren.
Veur boeren, woar ze onderdak kriegen, binnen
ze goie bienden. En kovvie smoak overaal lekker
en 't hooi is overaal zacht om ien te sloapen
En as thoes nog drok aan 't ruiern is vang
de aibelsche stiekels, slet Berend aal. En Johannes
boet horn over jong hen of de goud onner doeken
luit en ien doit geboar luit hail zien zegen over 't leven
van zien jonge poste.
Ien Augustusmoand drift der sums aal wat deur
lucht wat aan ortbeer d,enken dut; ien dat kloare
blauw leeft gain verwachten meer. Grond het aal
zien recht en vruchtboarhaid waggeln aan 't koren,
dat nou op 't mennersvolk te wachten stuit en zun
woord muid en krekt zien boog elke dag 'n beetje
koater.
Op 't haarst van dag zuiken Johannes en thoes
schaar onner bomzen. Laank-oet ien 't gras liggen
thoes en Berend. Johannes zuit recht-op en spreken,
zoes de nog nait spreken het: hai openboart aan
Berend zien ienzichten over 't leven.
En Berend heur Johannes zien stem over hom
hen goan; klink is meer veur horn as worden,
't gevuil nog meer as 't begrip.
Moar as veul joaren loater, ien 'n stil uur, zien
leven nog ain keer aan horn veurbie gait, den binnen
't de worden, de as klunen! oet 'n verre tied ien
horn beklinken en den veur horn heur woare gedoante
kriegen.
Ook Johannes luit nou achteroet ien 't gras en
niks is der as stille van zummermiddagtied. En 't is
Berend, nou de deur bloare noar lucht kiet, of alles
wat vrouger west het, 'n verbraiden was tot doit
oogenblik.
Ien kulten van veuroavend lopen ze veerdeg; diek
en older liggen nou achter heur, 't gait weer noar
't Vinkenust tou.
Weer roupen kieven over 't koal stoppellaand.
Bie kruusweg stuit Berend en kiet Johannes en
thoes noa, de ien 'n haarstee revel aal veerdeg
van hom vandoan trekken. Wis van heur doul,
zunder kieken, ien 'n aingoal stap. Johannes 'n
poar treden veur thoes aan, lopen ze 't Zuudoost
ien.
Berend wil roupen, moar zien keel zuit dicht en
troane valen veur hom ien 't gras.
vermoorde
Hoogelandsters binnen zuneg mit worden. Ze
mainen 't wel goud, doarvan nait. Moar ze loaten
nou aingoal nait te veul loos. Proaten doun ze allain,
as ze wat te zeggen hemmen. En schrieven? Nou,
dat knip 't er vak! Allain as 't hoogte het, as d'r
wat oet mout.
Nou ja, doar binnen van de rabbelkoare, de
stuit mond nait stil. de proaten ook nait, de
reudeln moar wat. En zukke dreudelboksem smieten
't asmis ook nog op peer. 't Gait heur zoo glad of,
dat, de 't lest woord er nait aans van. hoogsten,
wat maalkopt om zoavel holle worden, doar
't lege gemoud van 'n schriever achter bezied krop.
Moar lest „Berend Kopstubber" ais! Den krieg
je nou en den 'n kloet veur 't koedelgat. Of 't lot joe
waarm bie rug deel. doarom? Och, de 't schrieven
het, de haar 't er net zoo stoer mit as ie. de Berend,
dat is 'n stuk van heurzulf worden. Doarom leef wie
zoo mit horn mit. Mout wie ook aalgedureg 'n moal
sloeken.
Nait dat Sien Jensema 'n vrai is. Wie hemmen
wel meer proatsters en schriefsters had, de 't gezellig
of mooi zeggen kennen. Moar zai kwaalmen heur
toch nait aan hakken. En verschaaident manlu aller-
deegs zain tegen heur op ! Duur 'k best woord hemmen.
Ze 'k ais zeggen, doarom ? Schrieven is 'n knoest,
moar nog meer 'n behuifte. te. Elke mens het 't er wel
ais stoer mit. En den mout de dat kwiet. Zien zoegen,
zien winst, zien nust, of wat ook. En as dat 'n
zetlaank zatten blast en voam en leven kriet, den is
't zoo wied. Den ken je d'r nait meer om tou.
Zoo het „Berend Kopstubber" Sien Jensema
pen ien handen stolt. En zoes hai wol en dochte,
en 't aal raag!!! en vilder, zoo het zai 't zege. Zai het
schilver! mit worden, zeg wie den. Zai ken wat,
meer as 'n aander, en doarom is doit knoest.
Och, ze wait zulf wel beter. . . . Ze kon ja nait anders!
Zai mos 't zoo zeggen en nait aans. de roege Berend
mit zien geve kawalter is heur oet 't haart griepen. En
doarom leeft de veur ons en is de zoo deur en deur echt,
zoo ronnomrond ain van ons volk.
Zai het er nait aan potst en lood. zoes hai bie
heur wozzen is, het ze horn geven, stil en staark.
eerbij het ze veur heur schepsels en dat moat
heur waark zo zuver en groot.
Ik ben blied, dat Berend, de kerel oet ain stuk,
zoo onner mensken kommen mag. Hai was 't weerd,
aan ale kanten. En ik wait wis: over hoonder joar
kennen ze horn nog. Horn en de horn schoape het.
Dat zel Sien Jensema nog onnervienen en dat
woord loater het beste beis van heur knoest.
Wat echt is, gait nait dood.
